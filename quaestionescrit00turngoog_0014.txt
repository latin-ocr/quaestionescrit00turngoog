-8

maxime idoneos, Lachetem de fortitudine et Phaedonem de
animorum immortalitate, quorum fragmenta nonnulla pessime
habita ad hoc tempus per tot saecula fortuna benigna nobis
servavit. Quamvis varium sit indicium virorum doctissimorum
de his chartae frustis haec tamen omnibus concedenda sunt:
scripta Platonis iam primo post eius mortem saeculo corrupta
fuisse, et saeculis tredecim, quae insecuta sunt usque ad tempus
codicis Bodleiani irrepsisse multas alias corruptelas, quas tollendi
conatus interpretum in universum plane futiles adhuc fuerint.
Iudiciis igitur editorum inter se differentibus operae pretium
videtur haec fragmenta Lachetis auxilio numerorum explorare
et minuti examinare ut, si possimus, de eis quae vulgantur,
sapientius iudicemus, et postea ad cetera Platonis scripta pur-
ganda emendandaque nos scientius et prudentius applicemus.
Quaerendum igitur primum omnium est ex aliis dialogi partibuS,
utrum numeri omnino in Lachete praesto sint, quorum auxilio
inventorum iudicium de chartae lectionibus reddere poterimus
Priusquam ad numeros Lachetis constituendos transimus, eas
numerorum leges breviter enumerare, quas Blassius in scriptis
suis copiose exposuit, neque ineptum hoc loco neque perspicui-
tatis causa inutile videbitur. Has responsionis figuras ille et
constituit et designavit: A = aa, bb, cc; B = abba, abbcca3
b == ab, ab, abc, abc; D = abccba, abcddcba3 rarissime inve-
nitur figura E, in quam redigendae sunt eae responsionis formae,
quae a quattuor iam enumeratis leni discrimine distant. In
his omnibus figuris constituendis unum licentiae genus ubique
legitimum est, ut tribrachys loco dactyli sit. Vocalis longa (vel
diphthongus), quae fine vocis ante vocalem posita est, corripitur.
Elisio, ubique fieri potest, sicut apud poetas constituenda est,
pausis vocis neglectis sive unus loquitur solus sive plures alter

· ex altero sermonem excipiunt. Raro fit ut et elisio et correptio

in eis locis ubi interpungitur neglegi possint. Secundum has
leges igitur locos Lachetis paucos disponamus et quaeramus
utrum iam in hoc dialogo Plato numeros colere coeperit.

Quaerenti mihi locos idoneos ad testimonium numerorum
afferendum duae viae patefactae sunt. Poteram enim aut deligere

